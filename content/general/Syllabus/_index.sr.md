---
date: "2016-04-09T16:50:16+02:00"
title: Indikativan nastavni program
weight: 3
---

### Modul 1

**Integrisano razvojno okruženje R studija (RStudio IDE); R jezik; Klasifikacija podataka i zbirna statistika**

##### U ovom modulu postavićete radno okruženje i proćićete kroz prvu veliku stvar važnu za analizu, a to je uvoz podataka. To ćete uraditi na pravilan način pomoću komandi u [R-u](https://www.r-project.org). Naučićete kako da koristite integrisano razvojno okruženje [RStudija](https://rstudio.com), od procesa instalacije, do prilagođavanja i pronalaženja fajlova. Naučićete dobru praksu  korišćenja R projekta za praćenje vašeg rada. Kada savladate R radno okruženje, R studio, prećićemo na ključne karakteristike R jezika. Savladaćete najvažnije principe R jezika i upoznaćete se sa osnovnim principima vizuelizacije podataka.

**Šta ćete naučiti:**

* Osnovnu upotrebu R i konzole R studija,
* Dobre prakse za rad u konzoli,
* Postavljanje i uvoz različitih tipova podataka,
* R okruženje: čuvanje podataka,
* Klasifikaciju podataka,
* Deskriptivnu statistiku,
* Osnovne principe efikasne vizuelizacije podataka.


### Modul 2

**Organizacija podataka**

##### U ovom modulu naučićete neke od osnovnih tehnika za istraživanje i transformaciju podataka korišćenjem [dplyr](https://cran.r-project.org/web/packages/dplyr/index.html) paketa. Ovaj paket koji je deo drugog paketa tidyverse pomoći će vam da vaše istraživanje bude intuitivno za pisanje i lako za čitanje. Naučićete ključne komande iz ovog paketa koji će vam pomoći u upravljanju sa podacima i koji će vam pomoći da otkrijete i oblikujete informacije zasnovane na podacima tako da ih lako pretvorite u informativne grafikone. 

**Šta ćete naučiti:**

* Da upravljate [dplyr](https://cran.r-project.org/web/packages/dplyr/index.html) paketom: da selektujete, dodajete, sumirate, uređujete i filtrirate podatke,
* Da spojite podatke po grupama,
* Da povežete operacije upravljanja podacima koristeći operator „pipe“,


### Modul 3

**Uvod u principe vizuelizacije**

##### U ovom modulu upoznaćete se sa osnovnim principima efektne vizuelizacije podataka. Korišćenjem gramatike grafičkih koncepata za crtanje putem [ggplot2](https://cran.r-project.org/web/packages/ggplot2/index.html) paketa, moći ćete da kreirate smislene grafikone. Razvićete razumevanje o neophodnim transformacijama podataka za uspešnu vizuelizaciju podataka. Naučićete da napravite statičke i interaktivne mape sa geo-pozicioniranim podacima upotrebom najpopularnijih paketa R jezika u GIS zajednici: [simple features](https://cran.r-project.org/web/packages/sf/index.html) i [leaflet](https://cran.r-project.org/web/packages/leaflet/index.html).

**Šta ćete naučiti:**

* Osnovne principe efikasne vizuelizacije podataka,
* Da odredite funkcionalne blokove putem paketa [ggplot2](https://cran.r-project.org/web/packages/ggplot2/index.html) i kombinujete ih za grafički prikaz,
* Filozofiju upotrebe paketa ggplot2: njegove gramatičke elemente (slojeve) i estetsko mapiranje,
* Vizuelizujete podatke uz pomoć mapa.


### Modul 4

**Automatizovano izveštavanje**

##### U ovom modulu naučićete kako da pretvorite svoje analize u visokokvalitetne dokumente i prezentacije pomoću paketa [R Markdown](https://rmarkdown.rstudio.com). Dizajniraćete izveštaje koji mogu da se reprodukuju automatizacijom procesa izveštavanja, koristeći savremen pristup pripovedanja uz pomoć podataka. Sa znanjem iz ovog modula, kreiraćete pomoću R koda izveštaje i dokumentovati ih kao HTML, pdf ili Microsoft vord dokumente.

**Šta ćete naučiti:**

*	Da pravite [R Markdown](https://rmarkdown.rstudio.com) izveštaje,
*	Da embedujete R kod,
*	Da uz pomoć paketa knitr kreirate dinamički R kod,
*	Da koristite [LaTex](https://www.latex-project.org) za matematičke izraze.


### Modul 5

**Uvod u paket Shiny**

##### Na ovoj radionici, naučićete da kreirate interaktivne web aplikacije direktno iz R-a. Upoznaćete se sa osnovnom strukturom Shiny aplikacije iz [Shiny R](https://shiny.rstudio.com) paketa i naučićete kako da izgradite korisnički interfejs za vašu aplikaciju. Upoznaćete se sa spektrom dodataka (widgets) i reaktivnih izlaza (outputs) koji će “oživeti” vašu Shiny aplikaciju! [Shiny](https://cran.r-project.org/web/packages/shiny/index.html) vam omogućava da prezentujete vašu priču zasnovanu na podacima na jedan nov i inovativan način tako što ćete moći da delite vaše analize i vizuelizacije sa širom publikom.

**Šta ćete naučiti:**

* Da izgradite korisnički interfejs za Shiny aplikacije,
*	Da kreirate dinamičku grafiku upotrebljavajući Shiny reaktivne karakteristike,
* Da izradite i korisitite Shiny aplikaciju,


### Modul 6

**Izrada web sajtova uz pomoć blogdown paketa u R-u**

##### U ovom modulu ćete naučiti kako da kreirate dinamične R markdown dokumente kako biste napravili statične web stranice koristeći R kod koji ste već koristili za svoje analize. [Blogdown](https://bookdown.org/yihui/blogdown/) paket, uz pomoć [R Markdown-a](https://bookdown.org/yihui/rmarkdown/) vam pruža mogućnost da dodajete grafikone, tabele, [LaTeX](https://www.latex-project.org) jednačine, teoreme, citate i reference. Na ovaj način blogdown je savršen alat za dizajniranje web stranica koje možete da koristite da ispričate vašu priču zasnovanu na podacima ili jednostavno da napravite sjajnu web stranicu za opštu upotrebu. Kada kreirate vaš sjajan vebsajt koristeći blogdown i [HUGO](https://gohugo.io) šablone (templates) postavićete ih na [GitHub](https://github.com) i Netlify potpuno besplatno.  


**Šta ćete naučiti:**

*	Da izradite veb stranicu upotrebom paketa [HUGO](https://gohugo.io) i [blogdown](https://cran.r-project.org/web/packages/blogdown/index.html),
*	Da personalizujete vebsajt,
*	Da postavite vebsajt sa vašeg kompjutera na Internet,
*	Da koristite [GitHub](https://github.com/) za kontrolu verzija,
*	Da koristite [Netlify](https://www.netlify.com/) za kontinuiran rad vebsajt-a,
*	Da apdejtujete svoj vebsajt: održavanje sajta, slanje na [GitHub](https://github.com/), postavljanje.

-----------------------------
© 2019 [Sister Analyst](https://sisteranalyst.org)
