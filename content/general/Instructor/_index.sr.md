---
date: "2016-04-09T16:50:16+02:00"
title: Upoznajte trenere
weight: 2
---

Instruktorka **Dr Tatjana Kecojević** je dugodišnja korisnica **R** jezika. Doktorila je statistku na [Univerzitetu u Mančesteru](https://www.manchester.ac.uk/). Dugi niz godina radila je na univerzitetima u Velikoj Britaniji kao predavač i objavila je velik broj članaka i istraživanja iz oblasti statistike. Tatjana je osnivačica i ko-organizatorka [R-Ladies](https://rladies.org) poglavlja Mančester, Beograd i Novi Sad. Predvodi [R Forwards](https://forwards.github.io) tim i ambasadorka je Women in DS. Takođe je osnivačica i direktorka [SisterAnalyst.org](https://sisteranalyst.org), neprofitne organizacije čiji je cilj podrška ženama različitih struka i različitih obrazovnih profila da razumeju analizu i upotrebu podataka (data literacy). Tatjana je korisnica R-a i osnažuje žene u nauci, tehnologiji, inženjerstvu i matematici (STEM). Posvećena je stvaranju inicijativa inkluzivne kulture za sve neprivilegovane grupe u okviru Data Science zajednice.

![Red variant](/general/Instructor/images/IMG_0232.jpg?width=40pc)

**Duško Medić** je građanski i medijski aktivista sa preko 20 godina iskustva – radio je kao novinar, urednik, projektni menadžer i na razvoju informacionih tehnologija u [Nezavisnom društvu novinara Vojvodine](http://www.ndnv.org). Duško je medijski analitičar i ko-autor više publikacija i studija, uključujući publikacije [„Mediji civilnog društva“](http://www.ndnv.org/wp-content/uploads/2018/06/MedijiCivilnogDrustva-NDNV-Drugo-dopunjeno-izdanje.pdf) i [“Bela knjiga konkursnog sufinansiranja javnog interesa u sferi javnog informisanja”](http://www.ndnv.org/wp-content/uploads/2016/06/BelaKnjigaWEB.pdf), [“Multilingual and the Media in the Languages of National Minorities in the Context of Implementation of the Media Legislation”](http://www.ndnv.org/wp-content/uploads/2016/04/PRILOG-1-TABELA-FINAL.pdf). Osnivač je nevladinih organizacija Centar za održive zajednice i [SisterAnalyst](https://sisteranalyst.org). Stekao je reputaciju u brojnim projektima koje je radio u partnerstvu sa novinarima, medijima, lokalnim zajednicama i nevladinim organizacijama u Srbiji i inostranstvu. 

-----------------------------
© 2019 [Sister Analyst](https://sisteranalyst.org)